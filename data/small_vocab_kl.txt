A kiprutoiyo eng’ ng’ony: Ameung’ena ng’atutiguk.
Tonoksei sobondanyu amu emosto Ne tinyei kotugul eng’ kiruogutiguk.
Kiiger kong’ menotik che chubotin, Che looitune n’atutiguk.
Istoena chotisiet ak sasisiet; Amu kiarib baornatosieguk.
Kitebi bounik kochaama: Ago kiibwati kiboitiondeng’ung’ ng’atutiguk.
Boiboiyennyu baornatosieguk Ak che ing’omita.
Namegei sobondanyu ak temburiek: Isooba inye ko u ng’olyondeng’ung’.
Kiaboru ortinwekyuk, ak kiiwolwa: Ineta ng’atutiguk.
Kona aguiyo oretab konetisiosieguk: Si abwatat boisioniguk che kikwong’e.
Chootei sobondanyu amu arogenet: Igimita ko u ng’olyondeng’ung’.
Istoena oretab lembech: Ak igona ng’atutieng’ung’ eng’ mieindo.
Kialewen oretab imanda: Kiande tainnyu kiruogutiguk.
Kinamege ak baornatosieguk: Ee Jehovah, amegona alilan.
Alabati eng’ oretab ng’atutiguk Ye ibaroi muguleldanyu.
Ineta, ee Jehovah, oretab ng’atutiguk; Ak asub agoi kagesunet.
Kona naet, si kobiit arib ng’atutieng’ung’: Ee, si asub eng’ muguleldanyu komugul.
Kona abun oretab ng’atutiguk; Amu abaibaitune choto.
Tokyi muguleldanyu baornatosieguk, Ametokyi maget ne ya.
Iweech konyekyuk si mageer che ma nyolu. Ak isooba eng’ ortinweguk.
Igimityi kiboitiondeng’ung’ ne iywein, Ng’olyondeng’ung’.
Istoena rosyinet ne aiywei: Amu miachen kiruogutiguk.
Keero, kigoama emo agobo konetisiosieguk: Isooba eng’ imandang’ung’.
Ingobwanja rirenosieguk, ee Jehovah, Agot yetuneng’ung’, ko u ng’olyondeng’ung’.
Si anyor kit ne awoljini inendet ne rosyina; Amu amang’u ng’olyondeng’ung’.
Amereb ng’olyondeng’ung’ ne bo iman eng’ kutinnyu; Amu kiamang’u kiruogutiguk.
Si asub ng’atutiguk kotugul Koigeny ak koigeny.
i awendot eng’ kaiyesetab ge; Amu kiacheng’ konetisiosieguk.
Amwaitoi agine baornatosieguk eng’ taitab laitorinik, Amalilani.
Ak abaibaitu eng’ ng’atutiguk, Che kiacham.
Anamjini barak eunekyuk atokyini ng’atutiguk, che kiacham; Ak abwatati kayomisutiguk.
Ibwat ng’olyot ne kiiarorji kiboitiondeng’ung’, Amu kiigona amang’.
Nito ko kagaigaennyu eng’ nyalildanyu: Amu kigosooba ng’olyondeng’ung’.
Kigororecha mising’ menotik: Ago tom amaste amete ng’atutieng’ung’.
Kiabwat kiruogutiguk che bo keny, ee Jehovah. Ak kiagaigaige.
Kianerech mising’ kot, Amu kiptengeginik che bagaktoi ng’atutieng’ung’.
Kigoek ng’atutiguk tienwogikyuk Eng’ gotab rutoitanyu.
Kiabwat kaineng’ung’ kemoi, ee Jehovah, Ak kiasub ng’atutieng’ung’.
Kiatinye ko u noto, Amu kiarib konetisiosieguk.
Jehovah kebebertanyu: Kiamwa ale asubi ng’aleguk.
Kiarirji chamnyeng’ung’ eng’ muguleldanyu komugul: Rirena ko u ng’olyondeng’ung’.
Kiabwat ortinwekyuk, Ak kiatokyi kelyekyuk baornatosieguk.
Kiachokyi, kimagage, Asub ng’atutiguk.
Kigoratarata boroonikab kiptengeginik; Ago tom autie ng’atutieng’ung’.
Ang’eete kemoi kwen amwaun kongoi Amu kiruogutiguk che bo iman.
A choruetab ichek tugul che iywein, Ak ne bo icheget che isubi konetisiosieguk.
Nyiitat ng’ony rireneng’ung’, ee Jehovah: Ineta ng’atutiguk.
Kiiyachi ne mie kiboitiondeng’ung’, Ee Jehovah, ko u ng’olyondeng’ung’.
Ineta kiruoget ne mie ak naet; Amu kiayan ng’atutiguk.
Kiabetote ye kitom kinyalila; Ago nguno asubi ng’olyondeng’ung’.
I mie, ak iyae ne mie; Ineta ng’atutiguk.
Kogochob menotik lembechek agobo ane: Aribe konetisiosieguk eng’ muguleldanyu komugul.
Katimogis mugulelwekwak eng’ akwaindo; Ago abaibaitune ng’atutieng’ung’,
Mie eng’ ane amu kiginyalila; Si kobiit anetge ng’atutiguk.
Kaigai eng’ ane ng’atutietab kuting’ung’ Kosiir elfusiekab tahabu ak feda.
Kiyaa euneguk ak kogimita: Kona naet, si kobiit anetge ng’atutiguk.
Keera che iywein ak koboiboitu; Amu kiamang’u ng’olyondeng’ung’.
Angen, ee Jehovah, ale bo iman kiruogutiguk, Ak kiibira eng’ imandang’ung’.
Asain ale ingoek chamnyeng’ung’ ne tala ne igaigaa, Ko u ng’olyondeng’ung’ eng’ kiboitiondeng’ung’.
Ingobwanja rirenosieguk che bo chamnyet, si asob: Amu boiboiyennyu ng’atutieng’ung’.
Ingolilanso menotik; amu kigonyalila buch: Ago abwatati konetisiosieguk.
Ingoweekyagei che iywein, Si konai baornatosieguk.
Ingoek ne igesunotgei muguleldanyu eng’ ng’atutiguk; Si malilan.
Tanui sobondanyu amu machei yetuneng’ung’: Ago amang’u ng’olyondeng’ung’.
Kaimenitu konyekyuk agobo ng’olyondeng’ung’, Ye amwae ale, Igaigaa au?
Amu kaige sotet ne kiginde iyeto; Ago mautie ng’atutiguk.
Egu ata betusiekab kiboitiondeng’ung’? Iruokyini au che onota?
Kigobal keringonik menotik agobo ane, Che maisubi ng’atutieng’ung’.
Bo iman ng’atutiguk tugul: Onota buch; toreta inye.
Ki negit kowong’wa eng’ ng’ony; Ago kima abagakte konetisiosieguk.
Isooba eng’ chamnyeng’ung’ ne tala; Si asub anyun baornatetab kuting’ung’.
Ee Jehovah, tebe ng’olyondeng’ung’ kipsengwet Koigeny.
Yamu ibinwek tugul imandang’ung’: Kiigimit inye ng’ony, ak tebyei.
Tebyei ichek agoi kora ko u kiruogutiguk; Amu otwogiguk tuguk tugul.
Nda kimaek boiboiyennyu ng’atutieng’ung’, Ta kiabet eng’ nyalildanyu.
Magoi autie konetisiosieguk; Amu kiisooba inye eng’ choto.
A neng’ung’, sorua anyun; Amu kiacheng’ konetisiosieguk.
Kiigena kiptengeginik, kole kobara; Ago aruchini baornatosieguk.
Kiageer ole bochitu kagesunatetab ge tugul; Ago baraa ng’atutieng’ung’.
Tia chamnyet ne achame ng’atutieng’ung’! Noto kabwatennyu betut komugul.
Ing’omita ng’atutiguk asiir bunikyuk: Amu mi kobota kotugul.
Atinye naet ne o asiir konetikyuk tugul; Amu kabwatennyu baornatosieguk.
Aguitosi asiir boisiek, Amu kiarib konetisiosieguk.
Kiaistoe kelyekyuk oret age tugul ne ya, Si kobiit asub ng’olyondeng’ung’.
Tom amaste abagakte kiruogutiguk; Amu kiineta inye.
Anyinyen ne tia ng’aleguk ye achamjami! Ee, anyinyen kosiir kumiat eng’ kutinnyu!
Anyoru naet eng’ konetisiosieguk: Noto aweche oret age tugul ne bo lembech.
Taitab kelyekyuk ng’olyondeng’ung’, Ak lapkeiyetab orennyu.
Kiayosie, ak kiagimit noto, Ale asub kiruogutiguk che bo iman.
Kinyalila mising’: Isooba, ee Jehovah, ko u ng’olyondeng’ung’.
Asain ale taach konunoikab kutinnyu, ee Jehovah, Ak ineta kiruogutiguk.
Aiboti sobondanyu eng’ eunnyu kotugul; Ago mautie ng’atutieng’ung’.
Kagochob mestet kiptengeginik agobo ane; Ago mamaste abagakte konetisiosieguk.
Koanam baornatosieguk koek borotet ne bo koigeny; Amu choto boiboiyetab muguleldanyu.
Kiatokyi muguleldanyu ale ayai ng’atutiguk, Koigeny, agoi koit kagesunet.
Aweche ichek che bo kabwatutik aeng’; Ago achame ng’atutieng’ung’.
I ole aung’egei ak ko i long’ennyu: Amang’u ng’olyondeng’ung’.
Oba eng’ ole ami, okwek yaikab yaitio; Si kobiit arib ng’atutikab Kamuktaindennyu.
Tiia ko u ng’olyondeng’ung’, si kobiit asob. Amegona alilan agobo kamang’unennyu.
Tiia, si maama kiy, Ak atokyige ng’atutiguk kotugul.
Kiiwal koek buch ichek tugul che istoegei ng’atutiguk; Amu lembech ng’alsenywa.
Iistoi ko u busagariek kiptengeginik tugul che bo ng’ony: Achame anyun baornatosieguk amu noto.
Botani bortanyu amu aiywein; Ak aiywei kiruogutiguk.
Kiayai kiruoget ak imanda: Amebagakya usikyuk.
Egu ne tononjin kiboitiondeng’ung’ eng’ ne mie: Amat kousa menotik.
Kaimenitu konyekyuk amu machei yetuneng’ung’, Ak ng’olyondeng’ung’ ne bo iman.
Yachi kiboitiondeng’ung’ ko u rireneng’ung’, Ak ineta ng’atutiguk.
A kiboitiondeng’ung’, kona naet; Si anai baornatosieguk.
Kagoit betut ne kanyol kobois Jehovah; Amu kagowal ichek ng’atutieng’ung’ koek buch.
Achame anyun ng’atutiguk amu noto Kosiir tahabu, ee, kosiir tahabu che kororon.
Eng’ noto anyun aiiti ale lititen konetisiosieguk tugul agobo tuguk tugul; Ak aweche oret age tugul ne bo lembech.
Bo kwong’et baornatosieguk: Ribei anyun sobondanyu ichek amu noto.
Igoitoi lapkeiyet ng’ang’utietab ng’aleguk; Ing’omiti ne abusat.
Kiaseng’eng’e, ak asieny; Amu kiatinye emosto agobo ng’atutiguk.
Iweekyage, ak irirena, Ko u ye kicham iyachini icheget che chamei kaineng’ung’.
Igimit tiegutikyuk eng’ ng’olyondeng’ung’; Amat koboiywa tengek age tugul.
Itiacha eng’ sastaet ne bo chi: Si asub anyun konetisiosieguk.
Ikweng’e kiboitiondeng’ung’ togeng’ung’; Ak ineta ng’atutiguk.
Isururune beek che chang’ konyekyuk, Amu maisubi ichek ng’atutieng’ung’.
I bo iman, inye, ee Jehovah, Ak lititen kiruogutiguk.
Kiing’at baornatosieguk eng’ imanda Ak eng’ lititindo ne o.
Kigowong’wa kagiilennyu bo ge, Amu kigoutie bunikyuk ng’aleguk.
Tilil mising’ ng’olyondeng’ung’; Chamei kiboitiondeng’ung’ anyun amu noto.
A nyerat, ak a sasat: Ago mautie konetisiosieguk.
Imandang’ung’ ko imanda ne wendi agoi koigeny. Ak imanda ng’atutieng’ung’.
Kanama nyalilda ak bichiindo: Ago boiboindanyu ng’atutiguk.
Bo iman baornatosieguk agoi: Kona naet, si asob.
Kiaguurse eng’ muguleldanyu komugul; wolwa, ee Jehovah: Aribe ng’atutiguk.
Kiaguurin; sorua anyun, Si asub baornatosieguk.
Kiaguurin kotom koeech: Kiamang’u ng’aleguk.
Asib agosu kota ko kemoi, Si kobiit abwat ng’olyondeng’ung’.
Kas kutinnyu ko u chamnyeng’ung’ ne tala: Isooba, ee Jehovah, ko u kiruogutiguk.
Karik ichek che isubi tengekto; Kigolooegitu eng’ ng’atutieng’ung’.
I negit inye, ee Jehovah; Ak bo iman ng’atutiguk tugul.
Kianai koboch keny eng’ baornatosieguk, Ale kiigimit kotebi ichek agoi.
Ibwat nyalildanyu, ak isorua; Amu mautie ng’atutieng’ung’.
Ibesiewa ng’alekyuk, ak itiacha: Isooba ko u ng’olyondeng’ung’.
Loo yetunet eng’ kiptengeginik; Amu macheng’ei ichek ng’atutiguk.
Eechen rirenosieguk che bo chamnyet, ee Jehovah: Isooba ko u kiruogutiguk.
Chang’ usikyuk ak bunikyuk; Ago tom amaste eng’ baornatosieguk.
Kiageer che ng’alsei, ak kiaarogen; Amu maisubi ichek ng’olyondeng’ung’.
Ibwat ole achamdoi konetisiosieguk: Isooba ko u chamnyeng’ung’ ne tala, ee Jehovah.
Bo iman ng’aleguk tugul ko kagiyomo; Ak tebyei koigeny kiruogeng’ung’ age tugul ne bo iman.
Kigoonata buch bounik; Ago iywei muguleldanyu ng’aleguk.
Abaibai eng’ ng’olyondeng’ung’, Ko u ne nyoru tuguk che luulei che chang’.
Aweche ak asase lembechek; Ago achame ng’atutieng’ung’.
Alosun konyil tisab eng’ betut, Amu kiruogutiguk che bo iman.
Tinyei kalyet ne o che chamei ng’atutieng’ung’; Ama mi kiy ne inachi ichek.
Kiamang’u yetuneng’ung’, ee Jehovah, Ak kiayai ng’atutiguk.
Kigosub sobondanyu baornatosieguk; Ak achame mising’ kot.
Kiasub konetisiosieguk ak baornatosieguk; Amu mi taing’ung’ ortinwekyuk tugul.
Ingorikyi taing’ung’ rirekyuk ee Jehovah: Kona naet ko u ng’olyondeng’ung’.
Ingonyo taing’ung’ somennyu: Sorua ko u ng’olyondeng’ung’.
Ingotwek kutinnyu komwa kalosunet; Amu ineta ng’atutiguk.
Ingotien ng’elyeptanyu agobo ng’olyondeng’ung’; Amu bo iman ng’atutiguk.
Ingochobok eung’ung’ kotoreta; Amu kialewen konetisiosieguk.
Kigoama emosto agobo yetuneng’ung’, ee Jehovah; Ak boiboindanyu ng’atutieng’ung’.
Ingosob sobondanyu, si kolosun; Ak ingotoreta kiruogutiguk.
Kiabetote ko u kechiriet ne betot; cheng’ kiboitiondeng’ung’; Amu mautie ng’atutiguk.
BUKUITAB TAI NE BO MUSA, NE KIGUURE TAUNET
Chamgei
Eng' taunet, ko kitoi Kamuktaindet koyai kipsengwetisiek ak ng'ony.
Ak kima komi kiy ng'ony ak kima kotinyei iton^ ak kimi mesundeito baragutab riret; kiwendote Tamirmirietab Kamuktaindet baragutab beek.
Ak kimwa Kamuktaindet kole, Ingolapkeit; kolapkeit.
Kigeer anyun Kamuktaindet lapkeiyet, kole mie: ak kiibesio Kamuktaindet lapkeiyet ak mesundeito.
Kiguure Kamuktaindet lapkeiyet Bet, ak kiguure mesundeito Kemoi. Ak kiek koskoleny ak kiek karon, betut agenge.
Kimwa Kamuktaindet kole, Ingobiit soet eng' kwenutab beek, si kobesio beek chu ak beek chun.
Ak kiyai Kamuktaindet soet, ak kiibesio beek che mi kureretab soet ak che mi baragutab soet; ak kiyaak ko u noto.
Kiguure Kamuktai ndet soet Kipsengwet. Ak kiek koskoleny ak kiek karon, betut ne bo aeng
Ak kimwa Kamuktaindet kole, Ingoyumjigei beek yeto agenge che mi kureretab kipsengwetisiek, ak ingotook emet ne mami beek; ak kiyaak ko u noto.
Ak kiguure Kamuktaindet emet ne mami beek Ng'ony; ak kiguure beek che kagoyumgei Nyanjosiek ; ak kigeer anyun Kamuktaindet kole mie.
Ak kimwa Kamuktaindet kole, Ingobityo suswek eng* ng'ony - ketik alak tugul che mengechen che bo timin, che yiei keswek, ak ketik che bo logoek che yiei logoek ko u kergeindanywa che tinyei keswekwak eng' orinywa eng' ng'ony; ak kiyaak ko u noto.
Kibityo anyun suswek eng' ng'ony, ketik alak tugul che mengechen che bo timin che yiei keswek ko u kergeindanywa, ak ketik che yiei logoek, che tinyei keswekwak eng' orinywa, ko u kergeindanywa, ak kigeer Kamuktaindet kole mie.
Ak kiek koskoleny ak kiek karon, betut ne bo somok.
Ak kimwa Kamuktaindet kole, Ingobiit tuguk che iluu eng' soetab kipsengwetisiek si kobiit kobesio bet ak kemoi; si koek choto kabonmoik, che bo arawek, ak betusiek ak kenyisiek;
ingoek choto che iluu eng' soetab kipsengwetisiek si kobiit koluuchi ng'ony; ak kiyaak ko u noto.
Kiyai Kamuktaindet tuguk che iluu aeng' che eechen; si kobiit koboi ne o bet, ak koboi kemoi ne ming'in; kiyai kecheik agichek.
Kiinde Kamuktaindet choto soetab kipsengwetisiek si kobiit koluuchi ng'ony,
si koboi bet ak kemoi, kobesio lapkeiyet ak mesundeito; ak kigeer Kamuktaindet kole mie.
Ak kiek koskoleny ak kiek karon, betut ne bo ang'wan.
Ak kimwa Kamuktaindet kole, Ingochang'a koek ng'isiat tuguk che soptos eng' beek, ingotirirenso taritik eng' baragutab ng'ony eng' soetab kipsengwetisiek.
Ak kitoi Kamuktaindet koyai njirenik che eechen, ak kiy age tugul ne sobei, ne wendote beek, eng' chang'indo, ko u kergeindanywa, ak tarit age tugul ne tinyei kebebaik ko u kergeindanyi ; ak kigeer Kamuktaindet kole mie.
Kiiberur Kamuktaindet ichek, kolenji, Oiiye, otesage, onyi beekab nyanjosiek, ak ingotesogis taritik eng' ng'ony.
Ak kiek koskoleny ak kiek karon, betut ne bo mut.
Kimwa Kamuktaindet kole, Ingoii ng'ony tuguk che soptos ko u kergeindanywa, tuga, ak che ichuutegei, ak tiong'ik che bo ng'ony ko u kergeindanywa; ak kiyaak ko u noto.
Ak kiyai Kamuktaindet tiong'ik che bo ng'ony ko u kergeindanywa,   ak tuga ko u kergeindanywa; ak tuguk tugul che ichuutegei eng' ng'ony ko u kergeindanywa, ak kigeer Kamuktaindet kole mie.
Kimwa Kamuktaindet kole, Ongeyai chito eng' itondanyo, ko u kergeindanyo : ak ingoboi ichek njirenik che mi nyanjosiek, ak taritik che bo barak, ak tuga, ak ng'ony komugul, ak tiong'ik tugul che ichuutegei ng'ony.
Kitoi anyun Kamuktaindet koyai chito eng' itondanyi, kitoi koyai chito eng' itondab Kamuktaindet; kitoi koyai muren ak tie.
Ak kiiberur Kamuktaindet ichek; ak kilenji Kamuktaindet ichek, Oiiye, otesage, si onyi ng'ony; ak obou; ak olaitorane njirenik che bo nyanjosiek, ak taritik che bo barak, ak kiy age tugul ne sobei ne wendote ng'ony.
Ak kimwa Kamuktaindet kole, Ogeero, kaagonok ketik alak tugul che mengechen che bo timin che tinyei keswek che mi baragutab ng'ony, ak ket age tugul ne tinyei logoekyik keswek, koek amitwogikwok.
Kaagochi anyun ketik alak tugul che mengechen che nyalilen koek amitwogikab tiony age tugul ne bo ng'ony; ak tarit age tugul ne bo barak, ak kiy age tugul ne ichuutegei ng'ony ne tinyei kabusetab sobondo; ak kiyaak ko u noto.
Ak kigeer Kamuktaindet tuguk tugul che kiga koyai kole miachen mising'.Ak kiek koskoleny ak kick karon, betut ne bo lo.
Kigiges anyun yaetab kipsengwetisiek ak ng'ony ak chang'indanywa tugul.
Kiiges Kamuktaindet boisionikyik che kiga koyai eng' betut ne bo tisab; ak kiimuuny eng' betut ne bo tisab eng' boisionikyik tugul che kiga koyai.
Ak kiiberur Kamuktaindet betutab tisab, kotaban: amu kiimuuny eng' bettmoto eng' boisionikyik tugul che kitoi Kamuktaindet koyai. Komi Adam ak Awa mbaretab Eden
Chu taimaik che bo kipsengwetisiek ak ng'ony eng' betimoto ne kiyai Jehovah Kamuktaindet kipsengwetisiek ak ng'ony,
Kitomo kobiit ket ne bo kewet eng' ng'ony, ak kitomo kobityo ketik alak tugul kergei ak inendet.
Ago kito- gosta kibungweret eng' ng'ony, ak kobis ng'ony komugul.
Ak kiyai Jehovah Kamuktaindet chito eng' ng'ung'unyek, ak kobusyi serunekyik kabuset ne bo sobondo; kiek anyun chichoto, chito ne sobei.
Kigol Jehovah Kamuktaindet mbaret eng' Eden eng' komostab kong'asis, ak konde oloto chichoto kiga koyai.
Ak kiigochi Jehovah Kamuktaindet kobit ket age tugul eng' ng'ony ne kararan eng* keeret, ak ne mie eng' amet; ak ketit ne bo sobo- ndo eng' kwenutab baret, ak ketit ne bo naet ne kinae ne mie ak ne ya.
Ak kimong'une Eden ainet ne ibisi mbaret ; yeityo kopcheigei eng' oloto, koek ainosiek ang'wan.
Kainetab ne bo tai ko Pison : noto ne yiemei emet komugul ne bo Abila olemi tahabu;
miachen ta- habu che bo emonoto: mitei oloto bedola ak soam.
Kiguure ainet ne bo aeng' Gion: noto ne yiemei emet komugul ne bo Kus.
Ki- guure ainet ne bo somok Hidikel, noto ne wendi komostab kong'asis ne bo Asuria. Kiguure ainet ne bo ang'wan Euprate.
Kiimut Jeho- vah Kamuktaindet chito kwo kotebe mbaretab Eden si kobiit kosemberi ak koribei.
King'at Jehovah Kamuktaindet chichoto kolenji, Imuchi iam logoek che bo ket age tugul ne imache ne mi mbaret;
ago amat iam che bo ketit ne bo naet ne kinae ne mie ak ne ya; amu eng' betut ne keam che bo ketoto, imee ne matiny.
Kimwa Jehovah Kamuktaindet kole. Ma mie kotebi chi inegei; ayachini ne toreti ne kergei ak inendet. 
Kiyai anyun Jehovah Kamuktaindet tiony age tugul ne bo ng'ony eng' ng'img'unyek, ak tarit age tugul ne bo barak, ak kokwerichi chichoto tiong'ichoto kogeer ole tochindoi kainaik; ak kainet ne kiguure chichoto kiy age tugul ne sobei, ko kiek kainennyi noto.
Ak kitochi chichoto tuga tugul kainaik, ak taritik che bo barak, ak tiony age tugul ne bo ng'ony; ago kima biit ne toreti chichoto ne kergei ak inendet.
Kiigochi anyun Jehovah Kamuktaindet chichoto ruondo ne nyigis, konuuch: ak konem karasta agenge, ak kotuge yoto banyek kogeere karasato
ak kiyai Jehovah Kamuktaindet karasato kiinemune chichoto, koek kwondo; ak komutyi chichoto.
Ak komwa chichoto kole, Ni anyun nguno ko kowet ne bo kowekyuk, ak banyek che bo banyekab bortanyu: kiguure kainennyi Kwondo, amu kaginemune Muren.
Amu noto anyun, bagaktoi mureno kwandanyi ak kamennyi ak konamgei ak kwondanyi; ak koek ichek borto agenge.
Ak kitebyei tuwai ach ngor, chichoto ak kwondanyi, ak kima kolilandos. Yomset ak kabutetab chito
Ki ng'alindet ndaret kosiir tiony age tugul ne bo ng'ony ne kiga koyai Jehovah Kamuktaindet. Kilenji anyun kwondo, Tos, iman kimwa Kamuktaindet kole, Amat oam logoek che bo ketit age tugul ne bo mbaret?
Ak kilenji kv^^ondo ndaret, Kichamwech keam logoek che bo ketikab mbaret :
ago kimwa Kamuktaindet kole, Amat oam logoek che bo ketit ne mi kwenutab mbaret, amat otwa, si mobegu.
Kolenji ndaret kwondo, Iman, mobegu :
amu ingen Kamuktaindet kole, eng' betut ne koam che bo ketoto koyatogis konyekwok, ak ogergeitu ak Kamuktaindet, onai ne mie ak ne ya.
Ak ye kingogeer kwondo kole mie ketoto eng' amet, ak ko kararan eng' konyek, ak ko ketit ne kichamei ne ing'omiti chi, kobut anyim logoekyik koam; ak kogochi manong'otiondennyi ne kimi tuwai koam agine.
Koyatogis anyim konyekwak ichek tuwai, ak konai kole mi ach ngor; konabanab anyun sogekab mogoiywet, konapchigei ngoroik che kigermenegei.
Ak kigas Jehovah Kamuktaindet kowendoti eng' mbar ye kiga kogaititit koskoleny; koimg'gei koistoegei ole mi Jehovah Kamuktaindet chichoto ak kwondanyi, eng* ketik orit che mi mbar.
Koguur anyim Jehovah Kamuktaindet chichoto, kolenji, Imi ano?
KowoIji inendet, kolenji, Kagas kuti ng'img' eng' mbar, ak kaiywei, amu ami ach ngor, kaung'ge anyun amu noto.
Ak komwa kole, Ng'o ne kamwaun kole, Imi ach ngor? Keam che bo ketoto kiang'atin ale amat iam?
Kolenji chito, Kwondo ne kiigona ketebi tuwai, inendet ne kagona che bo ketit, ak kaam.
Kolenji Jehovah Kamuktaindet kwondo. Nee ni kaiyai? Kole kwondo, Kagoberbera ndaret ak kaam.
Kolenji Jehovah Kamuktaindet ndaret, Amu kaiyai kii, kagichubin keistaenen tuga tugul, ak tiony age tugul ne bo ng'ony; ichuutegei moeng'img', ak iame ng'ung'imyek betusieguk tugul ko te isobe;
ak ande bunyondit kwenung'wong' inye ndaret ak kwondo; ak kwenutab iyoteng'img, ak nenyi; ak kotui inendet meting'ung', ak iguoten aginye kwariandennyi.
Kolenji kwondo anyun, Atesun mising' nyalildang'ung' eng' manageng'img' ; isiche lagok eng' ng'wanindo; ak inyali manong'otiondeng'ung' eng' mageng'ung', ak koboun.
Kolenji anyun Adam, Amu kegas ng'alekab kwondang'ung*, ak kaiam che bo ketit ne kiang'atin, ale, Amat iam che bo ketoto: kagichub ng'ony agobo inye; iame che bo ng'ony eng' nyalilda betusieguk tugul, kote isobe;
iiun ng'ony katok ak katablelinik; ak iame ngwek alak tugul che bo emet;
ak iame amitwogik eng' kaotik che bo togeng'ung', kot iweekyige ng'ony; amu kiginemunenen yoto; amu i ng'ung'imyek, ak iweekyige ng'ung'unyek.
Ak kiguure Adam kwondanyi Awa; amu inendet kam^tab tugul che soptos.
Ak kinapchi Jehovah Kamuktaindet Adam ak kwondanyi sumotik, ak kolaakyi.
Ak kimwa Jehovah Kamuktaindet kole, Ogeero; kagogergeit chichi ak age eng' achek, ne ingen ne mie ak ne ya; ak nguno anyun, ko si mata koyogoito eunnyi, ak kobut agine che bo ketitab sobondo, ak koam, ak kosob koigeny:
eng' noto anyun, kiimaanda Jehovah Kamuktaindet inendet eng* mbaretab Eden, si kobiit kobat ng'ony ole kiginemime,
Kion anyun chichoto komanda, ak konde Kenibik kotebe komostab kong'asis ne bo mbaretab Eden, ak rotwetab chok ne ilyeli ne tokyingei komosi ak komosi, koribe oret ne wendi oldab ketitab sobondo.
Boiboen che igesunotgei eng’ oret, Che bendote ng’atutietab Jehovah.
Boiboen ichek che ribei baornatosiekyik, Che cheng’ei inendet eng’ muguleldo komugul.
Ee, mayaei ichek che ma bo iman; Bendote ortinwekyik.
Kiing’at konetisiosieguk, Ile kisub eng’ kagiiletab ge.
Ee, kata mie nda ka kimen ortinwekyuk Si kobiit asub ng’atutiguk!
Si malilan, Ye aribe komie ng’atutiguk tugul.
Amwaun kongoi eng’ lititindab muguleldo, Ye anetige kirogutiguk che bo iman.
Asubi ng’atutiguk: Ee, amebagakta agoi.
Itilile nee mureno orennyi? Kogas it, ko u ng’olyondeng’ung’.
Kiacheng’in eng’ muguleldanyu tugul: Amegona alooitune ng’atutiguk.
Kaagonore muguleldanyu ng’olyondeng’ung’. Si mayaun tengek.
Iberurot inye, ee Jehovah: Ineta ng’atutiguk.
Kiamwaite eng’ kutinnyu Kiruogutik tugul che bunu kuting’ung’.
Kiabaibaitune oretab baornatosieguk, Ko u ye abaibai eng’ magornatosiek tugul.
Abwatati konetisiosieguk, Ak aribe ortinweguk.
Abaibaitu eng’ ng’atutiguk; Mautie ng’olyondeng’ung’.
Yachi kiboitiondeng’ung’ eng’ aiyebindo, si kobiit asob; Si arib anyun ng’olyondeng’ung’.
Yat konyekyuk, si kobiit ageer Tuguk che kikwong’e eng’ ng’atutieng’ung’.
